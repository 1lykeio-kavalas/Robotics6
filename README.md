6ος Διαγωνισμός Ρομποτικής ΕΛΛΑΚ

"Έξυπνος" Πετρελαιομετρητής.

Η δεξαμενή πετρελαίου του σχολείου μας βρίσκεται στο υπόγειο. Για να ελεγχθεί η στάθμη του πετρελαίου στην δεξαμενή πρέπει κάποιος να παραλάβει την αρμάθα με τα κλειδιά,  να ξεκλειδώσει τέσσερις   πόρτες και να πραγματοποιήσει την καταμέτρηση της στάθμης  χειροκίνητα κάνοντας  χρήση ενός μέτρου.  Η ομάδα των Roboholics του σχολείου μας σκέφτηκε να υλοποιήσει ένα σύστημα παρακολούθησης της στάθμης πετρελαίου σε μια δεξαμενή, χρησιμοποιώντας IoT και AI. Η καταμέτρηση θα γίνεται αυτόματα και θα είναι ορατή ανά πάσα στιγμή είτε στον υπολογιστή είτε στο έξυπνο κινητό μας(smartphone). Επίσης, ανάλογα με την στάθμη του πετρελαίου και την ημερήσια κατανάλωση και λαμβάνοντας υπόψη παράγοντες όπως η εξωτερική θερμοκρασία και η πρόγνωση του καιρού των επόμενων ημερών, θα λαμβάνουμε μηνύματα για το πότε ενδέχεται να εξαντληθεί το πετρέλαιο ώστε να προβούμε σε ανεφοδιασμό έγκαιρα.  

Υλικά:
1.	Μικροελεγκτής  ESP ή Rasberry για ασύρματη διασύνδεση.
2.	Αισθητήρες Ultrasonic ή Lidar για την μέτρηση της στάθμης  πετρελαίου στην δεξαμενή.
3.	Ένα Repeater ώστε να επεκτείνουμε το δίκτυο στο υπόγειο του σχολείου. 
4.	Σύνδεση στο IoT  μέσω μιας εφαρμογής cloud για επεξεγρασία και προβολή των δεδομένων. 
5.	Υλοποίηση ενός συστήματος  ειδοποιήσεων χρησιμοποιώντας τεχνητή νοημοσύνη για να προβλέψουμε πότε η στάθμη του πετρελαίου ενδέχεται να εξαντληθεί ή να χρειάζεται ανεφοδιασμό.

Εκπαιδευτικοί στόχοι:

•	Σχεδιασμός, συναρμολόγηση και προγραμματισμός του μικροελεγκτή. 

•	Κατανόηση της λειτουργίας και των εφαρμογών της τεχνολογίας IoT.

•	Εκμάθηση των βασικών αρχών επικοινωνίας των συσκευών στο Διαδίκτυο.

•	Κατανόηση της αποθήκευσης και διαχείρισης δεδομένων στο cloud.

•	Συνεργασία στην ομαδική κατασκευή και προγραμματισμό του συστήματος.



